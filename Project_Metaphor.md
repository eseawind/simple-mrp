# Simple MRP #

# Project Metaphor #
> Software MRP เปรียบเสมือนกับการจัดการปริมาณน้ำในเขื่อนกักเก็บน้ำให้อยู่ในระดับที่เหมาะสม หากปริมาณน้ำมีน้อยเกินไป ก็จะทำให้มีน้ำไม่เพียงพอที่จะจ่ายให้กับเกษตรกรเพื่อใช้ในการเพาะปลูก เทียบได้กับการรักษาจำนวนวัตถุดิบ หรือสินค้าคงคลังที่มีจำนวนน้อยเกินไป ไม่เพียงพอต่อกำลังการผลิต หรือมีจำนวนที่ไม่เพียงพอต่อความต้องการของลูกค้า ก็จะทำให้เสียโอกาศในการขายซึ่งส่งผลต่อผลกำไรที่จะได้รับกับมา หากเป็นเกษตรกรก็คือได้ทำการเพาะปลูกไปแล้วแต่ไม่มีน้ำที่จะนำมารด ก็จะทำให้พืชผลเสียหายได้

> ในกรณีที่มีปริมาณน้ำในเขื่อนมากเกินไป จะส่งผลกระทบต่อต้นทุนในการบำรุงรักษาเขื่อน เนื่องจากมีปริมาณน้ำมากกว่าที่เขื่อนจะกักเก็บไว้ได้ ก็อาจจะทำให้ตัวเขื่อนได้รับความเสียหายได้ เปรียบได้กับการที่มีจำนวนวัตถุดิบ และสินค้าอยู่ในคลังสินค้ามากเกินไป ทางองค์กรจะต้องมีค่าใช้จ่ายที่ต้องเสียไปเพื่อใช้ในการจัดเก็บ เช่นหากมีการจัดเก็บไม้ไว้ในคลังสินค้า ก็จะต้องมีงบประมาณในการกำจัดและป้องกันปลวกไม่ให้ทำความเสียหายกับไม้ที่อยู่ในคลังสินค้า

> สรุปคือ  Software MRP จะต้องพยายามที่จะเข้าไปช่วยในการักษาปริมาณของสินค้าคงคลังให้มีความเหมาะสม โดยต้องไม่มีจำนวนมากเกินไปจนใช้งบประมาณมากเกินไปในการจัดเก็บ และต้องมีจำนวนมากเพียงพอที่จะนำไปขายให้กับลูกค้า หรือนำไปเป็นวัตถุดิบในการผลิตได้อย่างต่อเนื่อง